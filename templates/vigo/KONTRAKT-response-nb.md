---
definition: brevmal
language: nb
watermark: {{#if preview}} true {{else}} false {{/if}}
address:
  name: {{ studentName }}
  street: {{ streetAddress }}
  city: {{ zipCode }} {{ zipPlace }}
info:
  our-date: {{ isoDate created.timestamp }}
  sector: {{ department }}
  paragraph: Offl. § 13 jf. fvl. §13 (1)
---

# Informasjonsbrev ved godkjent kontrakt

1. Informasjon om din kontrakt/avtale om vg3 fagopplæring i skole
2. Informasjon om elev- og lærlingombudet

## 1. Informasjon om din kontrakt

Gratulerer, Vestfold fylkeskommune har nå godkjent din kontrakt/avtale om vg3 fagopplæring i skole. Du kan se og laste ned kontrakten ved å gå inn på [https://www.vigo.no/](https://www.vigo.no/), eller laste ned vigo appen.

Bedriften/opplæringskontoret eller skolen du har tegnet kontrakt/avtale om fagopplæring i skole med, vil følge deg opp i det daglige. Dersom du har behov for å få informasjon eller snakke med andre, kan du kontakte oss i fylkeskommunen. Vi har kontor på Fylkeshuset i Tønsberg.

Nedenfor er noen punkter vi mener det er viktig at du er kjent med:
- Din lærebedrift/opplæringskontor/skole skal ha utarbeidet en intern plan for opplæring. Denne planen skal du gjøre deg kjent med. 
- Kontrakten skal vise til den eller de avtalene som du har. Alle med kontrakt skal ha en arbeidsavtale i tillegg til kontrakten. Har du avtale med en skole er dette ikke ett krav.
- Du har minst en gang i halvåret rett til en samtale med instruktøren om utviklingen din i forhold til kompetansemåla i faget. (Forskrift til opplæringsloven §§ 3-7, 3-10 og 3-12)
- Fravær fra opplæringen som samlet utgjør totalt 14 dager eller mer, skal bedrift/skole melde inn til fylkeskommunen på avklaringsskjema. Din læretid forlenges da tilsvarende fraværet.
- Tilleggsvilkår som manglende teori og lignende framgår av kontrakten/avtalen om vg3 fagopplæring i skole.
- Teorikravet for å gå opp til fag-/svenneprøve skal være bestått før læretidens utløp. For lærekandidater som skal opp til kompetanseprøve, er det ikke krav til bestått teori.
- Fag-/svenneprøven/kompetanseprøven skal som hovedregel avlegges før utløpet av læretiden (tidligst 3 måneder før utløp). Hvis det er behov for forlengelse av læretid uten tilskudd, må lærebedriften søke om det før læretiden er utløpt. (Forskrift til oppl.§3-46)
- Om forlengelse ikke er søkt om eller innvilget, og prøve ikke er avlagt, avsluttes kontrakten/avtalen om vg3 fagopplæring i skole uten avlagt prøve. Du må da gå opp som praksiskandidat ved å opparbeide deg nok praksis. Du må som hovedregel også ta vg3 Tverrfaglig eksamen. Du må ordne prøvested og betale fag-/svenneprøven selv.

Læreforholdet er underlagt opplæringsloven med forskrift og lokal forskrift om inntak formidling i Vestfold fylkeskommune. Disse finner du på [https://lovdata.no/](https://lovdata.no/)

Hvis du skal søke lån eller stipend, finner du informasjon på [https://www.lanekassen.no/](https://www.lanekassen.no/)

Kontakt oss gjerne. Vi er tilgjengelige på telefon mellom 09:00 og 14:00. Du kan også avtale å besøke oss i åpningstidene som er:
- &nbsp;**15. mai til 14. september: kl. 08:00-15:00**
- &nbsp;**15. september til 14 mai: kl. 08:00-15:45**

Telefonnummeret til fylkeskommunen er 33 34 40 00
<br/>Epost: [fagopplaring@vestfoldfylke.no](mailto:fagopplaring@vestfoldfylke.no)
<br/>På [hjemmesiden vår](https://www.vestfoldfylke.no) finner du oversikt over hvem i fylkeskommunen som er ansvarlig for ditt fag.


## 2. Informasjon om elev- og lærlingombudet
På [hjemmesiden](https://www.vestfoldfylke.no) finner du informasjon om elev- og lærlingombud.

### Hva kan elev- og lærlingombudet gjøre for deg?
Ombudet er der for å ivareta interessene til elever, lærlinger, praksisbrevkandidater, lærekandidater og ungdom i målgruppen til Oppfølgingstjenesten.

Gjennom god dialog og samarbeid ønsker ombudet å forebygge, håndtere misforståelser, krenkelser, diskriminering, konflikter og mobbing. Ombudet vil blant annet kunne:
- Bistå i enkeltsaker (har taushetsplikt og benytter samtykkeskjema)
- Bistå ungdom som opplever seg urettferdig behandlet
- Gi råd om rettigheter og plikter
- Ta opp saker på vegne av elever, lærlinger, klasser, elevråd, skoler, bedrifter ol.
- Bidra til styrket medvirkning i opplæringen og et bedre læringsmiljø i skole og bedrift

#### Hvem kan kontakte ombudene?
- Alle ungdommer med rett til videregående opplæring
- Foreldre og foresatte
- Opplæringsansvarlige, ansatte i skole og bedrift
- Alle med spørsmål om videregående opplæring

#### På fylkeshuset i Tønsberg
**Elev- og lærlingombud**
<br/>Geir Eidsvåg
<br/>**Tlf:** 481 79 742 / 35917000
<br/>**E-post:** [geir.eidsvaag@vestfoldfylke.no](mailto:geir.eidsvaag@vestfoldfylke.no)

<br/>

Med hilsen

{{ department }}<br />
[fagopplaring@vestfoldfylke.no](mailto:fagopplaring@vestfoldfylke.no)<br/>

*Dokumentet er elektronisk godkjent og sendes uten signatur.*
